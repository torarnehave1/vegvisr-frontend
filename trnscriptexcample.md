Please translate this into Norwegian:

Merhaba. Madalyonun bilinen yüzüne hoş
geldiniz. Ben Cüneyt. Evet bu bölümde
sizi soğuk iktidiyle, minimalist
estetiğiyle, kusursuz işleyen sosyal
devletiyle örnek gösterilen bir
coğrafyaya götüreceğim. İskandinavya'ya.
İsveç, Norveç, Danimarka, Finlandiya. Bu
ülkeler yıllardır dünya mutluluk
raporlarında ilk sıralarda. Sağlık
sistemi tıkır tıkır işler. Gelir
eşitsizliği düşüktür. Eğitim bedavadır.
Toplu taşıma dakiktir. İnsanlar kibar ve
yasalar herkese eşit uygulanır. Bakın
2024 verilerine göre Dünya Mutluluk
Sıralamasında Finlandiya 1. sırada,
Danimarka 2. sırada, İzlanda 3. sırada.
Bu arada bu bilgi eee Gall of World Pool
tarafından toplanan ve Birleşmiş
Milletler Sürdürülebilir Kalkınma
Çözümleri Ağı tarafından yayınlanan
rapordan alınmıştır. Bu video içerisinde
bu ve bunun gibi bazı istatistik
çalışmaların açıklamalarını aşağıya
bırakıyorum. Aynı zamanda Selahattin
Özkan'ın kimmiş? 9 Eylül Üniversitesi
Tarih Doktor Öğrencisi Selahattin
Özkan'ın çarpıcı bir çalışmasına denk
geldim. İleri okumalar için bunu da
açıklamalara bırakıyorum. Şimdi evet çok
mutlular ama işin tuhaf tarafı şu. Aynı
coğrafya dünyada en yüksek antidepresan
kullanım oranlarına, intihar
istatistiklerinde üst sıralara, aşırı
yalnızlık şikayetlerine ve derin bir içe
kapanıklık haline de ev sahipliği
yapıyor aynı zamanda. Ayrıca dünyanın en
karanlık müziklerinin de bu coğrafyadan
çıktığını söyleyebiliriz. Mesela black
metal'in doğduğu yerdir burası
diyebiliriz. Norveç'in meşhur Myhem,
Burzum ve Emperor benzeri grupları
vardır ki gerçekten öyle kolay kolay
sindirilemez müzikleri. Peki nasıl olur
da dünyanın en mutlu kabul edilen
ülkeleri bu kadar çok insanın içsel
boşluk yaşadığı yerler olabilir? Bu bir
çelişki mi yoksa bizim mutluluk
tanımımızla onlarınki farklı mı diye bir
soru geliyor akla. Belki de burada geçen
hafta derinleri ne kadar incelediğimiz
Budliar'ın ortaya koyduğu o rahatsız
edici fikir devreye giriyor. Gerçek
mutluluk değil. Onun simülasyonu
yaşanıyor olabilir. Her şey doğru
görünüyor çünkü öyle olması gerekiyor.
Peki bu görünüşün ardındaki hakikat
nedir? Bu bölümde kuzeyin bu soğuk ama
bir o kadar da aydınlık yüzünü birlikte
inceleyeceğiz. Hazırsanız başlayalım.
İskandinavya'nın ruh halini anlamak için
önce gökyüzüne bakmak gerekiyor. Çünkü
burada gökyüzü sık sık gri, geceler uzun
ve karanlık. Güneş ise çoğu zaman uzak
bir ihtimal gibidir. Ki aslında bunlar
benim en sevdiğim havalardır. Gerçi hiç
onlar kadar maruz kalmadığım için çok da
iddialı konuşmayayım. Şimdi özellikle
Norveç, İsveç ve Finlandiya'nın kuzey
bölgelerinde, kış aylarında gün ışığı
bazen yalnızca birkaç saatliğine
görünür. Aralık ve Ocak aylarında bazı
bölgelerde güneş hiç doğmaz. Bu doğal
gerçeklik yalnızca hava durumu değil,
ruh haliyle de ilgilidir. Pek tabii.
Bilimsel olarak bu duruma mevsimsel
duygu durum bozukluğu yani SAT, Seasonal
Effective Disorder adı veriliyor.
Bildiğiniz üzere güneş ışığı serotonin
üretiminde kritik bir rol oynar. Işık
eksikliği bu. Nörotransmitlerin
azalmasına, bu da depresyona, halsizliğe
ve duygusal dalgalanmalara neden oluyor
doğal olarak. Bakın Finlandiya Sağlık
Bakanlığı'nın verilerine göre ülkede
yetişkinlerin yaklaşık %9'u her yıl
mevsimsel depresyon yaşadığını
bildiriyor. Yani yaklaşık 500.000
kişiden bahsediyoruz. Bu oran kuzeye
çıktıkça daha da artıyor. Yani inanılmaz
rakamlardan bahsediyoruz. Bölgesel
olarak bakarsak her yıl ortalama 1
milyondan fazla kişinin mevsimsel
depresyonla boğuştuğunu görüyoruz.
Birçok evde özel ışık terapisi lambaları
bulunur. Sabahları yapay gün ışığına
benzeyen bu lambalarla güne başlanıyor.
Yani çünkü doğal ışık yok. Işıkla
uyanmak değil ışık yaratmak gibi bir
zorunlulukları var. Bizim zerre
umrumuzda olmayan gün ışığı onlar için
marketlerden satın aldıkları lambalarla
sağlanıyor. Yani şimdi tabii bu lamba
olayını düşününce insanın bir içi
sıkılmaya başlıyor tabii haliyle. Bizde
de şu yaz saati uygulamasının
sabitlenmesinden sonra karanlıklarda
uyanmalar diye bir şeyler başladı ve
bunun sonuçları da az buz değil bence.
Kurgusal hayatlarımızın güne başladığı
saatlerde bedenlerimizin zorla
ışıksızlığa direnmesi bekleniyor. Ama
İskandinavya'da mesela sadece bu durum
fiziksel değil. Dışarı çıkmak zor,
sosyal olmak daha da zor. İnsanlar
evlerinde kalır, sokaklar sessizleşir.
Kültür bu iklimde uyum sağlamak için içe
dönüklüğü ve yalnızlığı kabullenen bir
yapıya dönüşür ve bu doğrudan insan
psikolojisine işler. İşte bu yüzden bazı
araştırmacılar İskandinav mutsuzluğunu
coğrafi melankoli olarak adlandırıyor.
Yani bu bir ruh hastalığı değil, bir
iklimin içe işleyen halidir diyebiliriz.
YouTube'daki İskandinav ülkelerinde
yaşayıp günlük hayatlarının vloglarını
çekip yayınlayan harika Türk üreticiler
var. Onları izlemekten büyük keyif
alıyorum. Acayip neşeliler. Zorlu doğa
koşullarına karşı mutlu bir düzenleri
var. Fakat yerel halktan birilerini aynı
videoda izlediğimizde o donukluğu çok
rahat sezebiliyoruz. Elbette bu karanlık
atmosfer herkesi aynı şekilde etkilemez.
Mesela ben kapalı ve yağmurlu havalarda
kendimi daha huzurlu hisseden biriyim.
Bu tür havalar içsel dinginliği, hayal
gücünü ve yaratıcı düşünceyi besliyor
bence. Hatta bunun için kullanılan özel
bir terim bile varmış. Pluofil
deniyormuş bize. İnsanlar gökyüzü gri
dediğinde ben hep başka bir renk tonu
görüyorum aslında orada. O gri denilen
renge dikkatlice bakıldığında mavinin
değişik bir tonu olduğu görülür.
Gürültüsüz, iddiasız, kendini göstermek
için çabalamayan bir mavi. Hani bazı
insanlar vardır ya bir kalabalığın
içinde sessizce oturur ama varlıklarıyla
ortamın havasını değiştirirler. İşte o
gri gökyüzü de tam olarak öyle bir
maviye sahiptir. Fark etmek için acele
etmemeniz, biraz durup bakmanız gerekir
sadece. Tabii bu ton kuzey ülkelerinde
doğası gereği karanlığa evriliyor. O
ayrı bir mesele. Ben bizim
coğrafyamızdan bahsettim. İşte belki de
İskandinavya'nın karanlığı bazı insanlar
için mutsuzluk değil bir tür derinleşme
vesilesidir ki bunu harika sinema
filmleriyle de taçlandırmışlardır.
Birazdan bahsedeceğiz o filmlerden. Bu
karanlık atmosferin sonucu olarak ortaya
çıkan duygular İskandinavya sanatını,
edebiyatını ve müziğini
şekillendirmiştir. Belki de dünyanın en
içe dönük, en karanlık müzik türleri de
bu yüzden burada çıkmıştır. İskandinavya
dendiğinde çoğu insanın aklına önce
huzur gelir herhalde. Sessiz sokaklar,
düzgün işler, dakik ulaşım, güleryüzlü
insanlar ama bu sakinliğin içinde bir
şeyler eksik gibidir sanki. Yakınlık. Bu
ülkelerde insanlar genellikle kibar ama
mesafelidir. Kimse kimseye karışmaz.
Saygı vardır ama samimiyet eksik
gibidir. En azından bizimle
kıyaslandığında böyle bir sonuca
varabiliyoruz. Bu durumun temelinde
yatan şeylerden biri İskandinav
toplumlarının aşırı bireyci yapısı
diyebiliriz. Yani burada herkes kendi
bireysel alanını kutsal kabul eder.
Sokakta biriyle göz göze gelmek bile
rahatsız edici bulunabilir bazı
zamanlarda. Toplu taşımada konuşmak pek
hoş karşılanan bir şey değildir. Hatta
araştırmalara göre birçok İskandinavi'in
komşusunu yıllar boyunca hiç tanımamak
oldukça sıradan bir durumdur. Pek tabii
kendi coğrafyamızdan görebildiğimiz
kadarıyla yapabiliyoruz bu tespitleri.
Yani eksikleri ya da sivrilikleri
olabilir. Bakın Eurostat verileri de
ilginç bu anlamda İsveç halkının %39'u
tek kişilik evlerde yaşıyormuş. Norveç
ve Finlandiya'da bu oran %35'in üzerine
kadar çıkabiliyor. Bu Avrupa
ortalamasının neredeyse iki katı.
Koskoca Avrupa'ya oranla iki katlık bir
farktan bahsediyoruz. Yani Eurostat'ın
linkini de açıklamalara bırakıyorum bu
arada. Bu yalnızlık durumu bir tercih
midir yoksa bir sonuç mu? Bazıları için
bu bireysellik büyük bir özgürlük
anlamına geliyor. Ama birçok insan için
de içe işleyen bir tenhalıktır ki şahsi
tercihim tam da o tenhalığın orta
yerinde yaşamaktır. Aslında bireycilik
bu toplumlarda tıpkı IKEA mobilyaları
gibi şık ve sade ama biraz da soğuk
sanki. İlişkiler kısa, bağlar yüzeysel,
samimiyet kontrollü gibi. Kimse seni
kınamaz ama kimse seni yumuşatmaz da.
IKEA mağazalarını gezerken o soğuk
ılıklığı hiç hissettiniz mi? Soğuk
ılıklık deyince de biraz garip oldu
farkındayım ama her şey sadeliğin
şıklığı ile tasarlanmışken eksik bir
şeyler olduğu hissine bir tek ben
kapılmıyorumdur herhalde. Bu noktada
şunu belirtmek gerekir. Yalnızlık burada
sadece fiziksel değil duygusal bir
yalnızlığa da dönüşüyor gibi sanki.
Çünkü duyguların dışa vurumu da ölçülü
bu insanlarda. Kendi derdini anlatmaktan
çekinirsin. Çünkü karşı taraf da kendi
derdiyle meşguldür. Yani bizim alışık
olduğumuz o Akdeniz ya da Anadolu
kültürüne hiç benzemiyor. Tüm
ihtiyaçların karşılandığı bir ülkede
insanlar neden kendilerini bu kadar
yalnız hissediyor olabilir? Bu soru hala
daha orta yerde cevabını bekliyor. Belki
de yalnızlık maddi refahın
çözümleyemediği en insani açlıktır.
Bizim gibi Akdeniz ülkelerinin en büyük
derdi paradır, değil mi? İşte Türkiye,
Yunanistan, Mısır, Cezayir, İtalya gibi
ülke halklarının hep bir para ve sosyal
güvenlik krizi vardır. İskandinav ülke
halklarının böyle bir derdi neredeyse
yok ya da sıralamada çok daha gerilerde
diyebiliriz. İşte bu bireycilik ve
yalnızlık ikilemi İskandinav
mutsuzluğunun en belirgin psikolojik
altyapısını oluşturuyor bana göre. Ve
aslında tam da bu noktada Budliyar'a
minicik bir selam çakabiliriz. Şöyle
diyor Baddiar: "Gerçek ilişkilerin
yerini dijital temaslar ve
kurumsallaşmış yardım ağları alıyorsa
belki de biz artık Bağ kurmanın
simülasyonlarıyla yetiniyoruzdur." der.
İskandinav mutsuzluğunu sadece
psikolojik ya da iklimsel faktörlerle
açıklamak yetersiz olur. Çünkü bu
topraklarda insanlar ne düşündüklerinden
çok ne düşünmeleri gerektiğini çok erken
yaşlarda öğrenirler. İşte bu kültürel
duruşun bir de adı vardır. Je Loven. Je
Loven kavramı 1933 yılında Norveçli
yazar Aksel Sandem Mozos'un Bir Kaçak
izini Silerken adlı romanında geçer. Bu
kitabın maalesef Türkçe çevirisi yoktur.
Ben de bir makalede denk geldim de öyle
varlığından haberdar oldum. Kitabın
ismini de Google çeviriyile çevirdim. O
yüzden hatalı olabilir. İddia etmiyorum
yani. E orijinal Norveç adını da ben
okuyamadığım için şuraya bir kenara
yazıyorum. Artık oradan bakabilirsiniz.
Kurgusal bir kasaba olan Jante'de
yaşayan insanların uyuması gereken 10
tane yazılı olmayan toplumsal yasa
vardır burada. Ve bu yasaların ortak
teması bireyin kendini diğerlerinden
daha değerli, daha zeki veya daha
yetenekli görmemesi gerektiğidir.
Romanın o çarpıcı maddelerinden birkaç
tanesi şöyledir. İçlerinden seçtiğim bir
iki tanesini okuyayım. Kendini özel
olduğunu düşünme diyor mesela yasanın
bir tanesi. Bir diğeri bizden daha iyi
olduğunu sanma. Ya da senin bir şey
bildiğini düşünmüyoruz. Bizden daha zeki
olduğunu sanma. Bizim sana ihtiyacımız
yok gibi maddelerden oluşan yasadır
buenteleman yasası. İşte bu düşünce
tarzı zamanla sadece bir romandaki
kurgudan çıkıp gerçek İskandinav
toplumunun kolektif bilinçaltına
yerleşti. Artık Jean Tolen birçok
sosyolog tarafından İskandinav toplumsal
ahlakının görünmeyen anayasası olarak
tanımlanıyor. Yani kurgusal bir romanın
bir kültüre dönüşümünü görüyoruz burada.
Çok ilginç değil mi? Hani bir kitap
okudum hayatım değişti diye bir söz
vardır ya bizde. İşte onlar da bir kitap
yazmışlar. Bir toplum değişmiş. Aslında
değişmiş demeyelim de o kitap mevcut
durumu tanımlandırma anlamında önemli
bir görevi yerine getirmiş gibi
görünüyor. Şimdi bu anlayışın pozitif
yönleri de var elbette. Mesela gösteriş
kültürü yok. Ya da insanlar
servetlerini, başarılarını ya da
ilişkilerini gözler önüne sermez. Kimse
kimseyi ne iş yapıyorsun gibi performans
odaklı sorularla değerlendirmez. Ne iş
yapıyorsun sorusu pek tabii masum bir
sorudur ama aslında karşı tarafı
konumlandıracağımız bir pozisyonu
belirlemek içindir de bazen biraz. Ama
öbür tarafı da şudur. İnsanlar
başarılarını anlatmaktan
çekinebiliyorlar. Duygularını ifade
etmekte zorlanabiliyorlar. farklı ya da
yaratıcı olmak toplumdan dışlanma
korkusu yaratabiliyor onlarda. Hemen
örnek verelim. Bir Danimarkalı yazar
şöyle diyor: "Eğer bir kitap yazarsam
tanıdıklarıma en geç haber veren kişi
ben olurum." diyor. Ya da Norveçli bir
üniversite öğrencisi şöyle söyledi bir
yerde. Sınıfta soru sormam çünkü sesimin
duyulmasından utanırım diyebiliyor.
Bizim coğrafyada ise işler sanki tam
tersi gibidir. Başarı görünür olmak
ister bizde. Hatta abartılarak
anlatılır. Mesela bizde plaketler,
madalyalar falan hep böyle vitrinlere
konur evlerde değil mi? Düğünler
kalabalık, sosyal medya profilleri
süslü, kime ne kazandırdım duygusu çok
ağır ve güçlüdür bizde. Tabii
genellemeler yapmak çok doğru değil.
Farkındayım. kendi çevremden ve bizzat
kendimden yola çıkarak söylüyorum
bunları. O sebeple herkes üzerine
alınmasın lütfen. Verdiğim örnekler
sadece benim tecrübelerimle ilgilidir.
Yani mesela bir Türk genci yeni bir iş
bulduğunda bunu ailesine, arkadaşlarına,
sosyal medya takipçilerine sevinçle
duyurabiliyor. Hatta ilk maaşı ıslatma
diye bir kültür vardır bizde. İlk
maaşını alan kişi iş arkadaşlarına
baklava, tulumba vesaire bir şeyler
ısmarlar. Genelde bu böyledir. İşte ne
yapar? En yakınlarına gider yemek
ısmarlar. Ha bu bir kural değildir.
Böyle yapmamak ayıp da değildir. Sadece
söylemek istediğim böyle bir kültür
öemizin varlığıdır. Ama aynı durumda bir
İsveçli gencin bunu sadece en yakın
çevresiyle ve sessizce paylaşması çok
daha yaygın bir davranış şeklidir. Bu
yüzden İskandinavya'da başarı, mutluluk
hatta mutsuzluk bile gizli yaşanan
duygular haline gelebiliyor. Yani içte
olan şey dışta pek görünmez onlardan.
İşte tam da bu yüzden mutsuzluk burada
bağıra bağıra yaşanmaz. Bir İskandinav
vatandaşı mutsuz olduğunu bağırarak
söylemez bizim gibi ama terapiste gider,
antidepresanını alır, günlüğüne yazar
fakat yine de dışarıya normalmiş gibi
görünmeye devam edebilir. Ve burada
belki de bir kez daha Badliar'a bir
selam çakabiliriz. diyor ki Badliyar.
Toplum artık gerçeği değil uygun
görünmeyi talep ediyorsa mutluluk gibi
mutsuzluk da bir simülasyona dönüşebilir
diyor. İskandinav mutsuzluğu sadece
bireylerin gündelik yaşamlarında değil
aynı zamanda sanatın ve edebiyatın
damarlarında da dolaşır. Bu toplumların
yazın dünyasında hüzün, yalnızlık, ölüm,
doğayla hesaplaşma ve melankoli gibi
sıkça karşılaşılan temalar vardır. Örnek
vermek gerekirse, Norveçli yazar Nut
Hamsun'un "Açlık adlı eseri hem bireysel
yalnızlık hem de zihinsel dağılmanın
sarsıcı bir portresi gibidir." Meşhur
İsveçli yönetmen Ingkmar Bergman,
özellikle 7. Mühür ve Persona gibi
filmleriyle varoluşsal sıkıntıyı,
tanrının sessizliğini ve içsel boşluğu
sinemada ustalıkla işler. Özellikle 7.
Mühür favori filmlerimin başında gelir.
Bu biraz da satrancı olan ilgimle
alakalı galiba. Danimarkalı filozof
Soran Kirkakard'ın düşünceleri de
İskandinavya coğrafyasının o soğuk içsel
iklimine ışık tutar. Bu arada Kirka
Kardın telaffuzu bizim memlekette hep
bir olay olmuş. Kirka go denmesi
gerekiyormuş ama ben o telaffuza çok
alışamayanlardanım maalesef. O yüzden
Kirkagard olarak telaffuz etmeye devam
edeceğim. Kirkagardın çaresizlik ve
kaygı üzerine düşünceleri bu toplumlarda
sıkça hissedilen duyguların felsefi
temellerini oluşturuyor. İlgisini
çekenlere kesinlikle tavsiyemdir. Modern
döneme geldiğimizde de Nording Neer
denilen edebiyat türü suç hikayeleri
üzerinden bu hüzün ve iç karartıcı
atmosferi bir kez daha okura sunar. Joe
Nespo, Henning Mankel gibi yazarların
romanları sadece polisiye değil aynı
zamanda toplumsal bir yalnızlık
anlatısıdır. Benim çok tercih ettiğim
bir tür olmasa da polisyenin İskandinav
versiyonunu okumak yeni yeni kapılar
açabilir düşüncesindeyim. Ve müzik:
Norveçli Group Wardren'ın ilkel doğa
sesleriyle bezeli ezgileriyle Vikingler
dönemine gidebilirsiniz. İsveçli Lucky
Lean'in kalp kırıklıklarıyla dolu
melodileriyle bu hüzün melodik bir
biçimde hayat bulur. Bu sanat
ürünlerinin hemen hepsi sadece bireysel
bir duygu durumu değil bir kültürel
kodun dışa vurumudur aslında.
İskandinavosuzluğu sadece bireysel bir
melankoli değil kolektif bilinçaltının
da bir ürünü olarak sanatın her alanına
işlemiştir. Bu coğrafyanın sanatı doğa
ile insan arasındaki mesafeyi modern
yaşamın duygusal çoraklığını ve içe
kapanıklığını işliyor. Örneğin Norveçli
meşhur ressam Edward Munch dünya
tarihinde melankolonin görsel ifadesi
denince ilk akla gelen isimlerden
biridir. O çok meşhur çığlık tablosunu
hatırlayalım hemen. Sadece bir bireyin
değil bir çağın varoluşsal çığlığını
temsil ediyor gibidir. Muş'un başka
eserlerinde de aynı duygu durumu vardır.
Solgun renkler, kıvrılan hatlar, boğucu
manzaralar. Tüm bu unsurlar kuzeyin
yalnızlığına ve karanlığına tualde can
veriyor gibi geliyor bana. İzlanda'dan
çıkan Sigure Rose ya da Bork yalnızca
müzik yapmaz. Bir ruh hali yaratırlar.
Özellikle Sigur Rose'un parçaları
sözlerinden çok atmosferiyle konuşur.
Doğayla iç içe geçmiş neredeyse sisli
bir ruh hali. Sözlerin anlamı çoğu zaman
önemsizdir. Çünkü müzik duyguların saf
halini iletmeyi amaçlar. Burada Bork
demişken hayatımın bir bölümünü Börk'ün
şarkılarıyla geçirdiğimi hatırlıyorum.
Pek tabii bunalımlı depresif yıllarıma
denk geliyor Börk'le tanışmam. Bu arada
onu sadece bir müzisyen değil aynı
zamanda bir sinema karakteri olarak da
ne kadar güçlü bir sanatçı olduğunu
hatırlamak gerek. Özellikle Lars von
Trier'in 2000 yapımı filmi Dancer in the
Dark Türkçeye karanlıkta dans olarak
çevrilmişti. Bu filmde yalnızca bir
kadının trajedisini değil, sistemin
duygulara ne kadar kör kalabileceğini
anlatan sarsıcı bir yapıt olduğunu
görmüştük. B Yörk'ün bu filmdeki
performansı hala daha hafızamda. Hem bir
anne, hem bir hayalperest, hem de bir
kurban olarak oynadığı o rol gerçekten
kolay kolay silinmez herhalde içimden.
Hala izlenmediyse tavsiyemdir. Ve Lars
Warn Trier. Onun da telaffuzunda
sorunlar var. Trier diyenler de var. Ben
Trier diyenlerdenim. Onun da sineması
başlı başına İskandinav iç sıkıntısı
ritüeli gibidir. Dogw filmi vardır
mesela. Nicole Kidman'ın başrolünde
oynadığı o duvarsız kasaba aslında
modern toplumun görünmez sınırlarını
anlatıyor gibidir. Her şey apaçık ortada
gibidir ama herkes birbirine yabancıdır.
Yardım edenler bile bencillikten arınmış
değildir. Trier burada İskandinav
bireyciliğini taş duvar gibi değil
görünmez çizgilerle çizer. İzlenmesi ve
içine girmesi zor bir filmdir
diyebilirim Dogw için. Ama izlememiş
olup da merak edenler bir göz atsın
derim. ve Trier'in bir diğer baş yapıtı
olan melankolia. Burada da dünya yok
olurken insanlar çay içmeye devam eder.
Herkes kaçmak ya da çözmek isterken bu
başa gelen durumu, baş karakter Justin
dünyanın sonunu kabullenir. Belki de bu
İskandinav mutsuzluğunun sinemadaki en
saf halidir diyebilirim. Bitmeyen bir
mutsuzluktur diye de bakabiliriz olaya.
Lars Warn Treer'in filmleri İskandinav
karanlığını bir sanat formuna dönüştürür
ve bu filmlerde kuzey sadece coğrafi bir
yer değil ruhsal bir hal haline gelir.
İlginçtir ki İskandinav çocuk
edebiyatında bile bu hüzün kendini
hissettirir. Astrid Lingrard'ın Ronya
haydutlar kızı ya da şu an adlarını tam
telaffuz edemediğim diğer eserlerinde
olduğu gibi ölüm, yalnızlık ve doğayla
mücadele gibi ağır temalar işlendiğini
okudum. İskandinav Çocuk Edebiyatı
dünyasında çocuklar da kayıplar yaşar,
korkar ama yine de hayatla başa çıkmayı
öğrenirler. Çocuk edebiyatında bile o
kuzey karanlığının izlerini
bulabilirsiniz. Yani bu coğrafyada hüzün
sadece bir şikayet ya da zayıflık
değildir. Bir tür direniştir. Sessizlik
burada doğaya karışarak, kelimeleri
azaltarak bir var olma biçimidir.
Neşenin değil, içe dönüşün ve
kabullenişin estetiği gibidir sanki.
İskandinav ülkeleri özellikle son 203
yılda dünya genelinde yaşanan
çatışmalar, iç savaşlar ve ekonomik
krizler sonucunda yoğun göç almaya
başladı. İşte nedir? Irak, Somali,
Suriye, Afganistan ve son dönemlerde
Ukrayna gibi ülkelerden binlerce göçmen,
İsveç, Norveç, Danimarka ve Finlandiya
gibi görece zengin ve güvenli ülkelere
sığındı. Ancak bu göç dalgası eşitlikçi
ve huzurlu toplum imajının arkasında
yeni bir fay hattı oluşturdu gibime
geliyor. İlk bakışta İskandinavya
ülkeleri sundukları sosyal haklar,
entegrasyon programları ve mülteci dostu
yasalarıyla göçmenler için ideal gibi
görünebilir. Ancak gerçekler o kadar
basit değil. Uyum süreci hem yerli halk
tarafından hem de göçmenler açısından
sancıcılı bir deneyim haline
gelebiliyor. Yani belki hepimizin küçük
bir İskandinav şehrinde yaşama hayali
olabilir ama dikkat etmek gerekir bu
hayale. Öyle düşündüğünüz gibi masalsı
bir sonuç alamayabilirsiniz. Bu
ülkelerde açık çatışma yerine sessiz
dışlama daha yaygındır. Göçmenler
eğitimde, iş bulmada, sosyal çevrelere
dahil olmada ciddi engellerle
karşılaşabiliyorlar. İsveç'teki Rinkeby
ve Rosengard gibi mahalleler paralel
toplum örnek yapılarının sıkça görüldüğü
yerlerdir. Göçmenlerin yerleştiği
yerlerdir burası. Yüksek işsizlik
oranları, eğitim eşitsizliği ve suç
oranlarının bu bölgelerde yüksekliği
belirgin bir hal alır. Bir nevi get
dolaşma ve banylio kültürü gibi yani
sistemden dışlanan istenmeyen ötekiler
sendromu bu. Ama tabii bnio kültürü
derken bizdekiler gibi ya da o
Amerika'daki gibi sersefil bir manzara
gelmesin gözünüzün önüne. Buradakiler
biraz daha farklı. Belki biraz daha
konforlu bilemeyeceğim. İskandinav
toplumları oldukça bireysel, sınırları
net ve mahremiyete duyarlı yapılar
sergilerler. Bu da dışarıdan gelen
birileri için soğukluk, ilgisizlik hatta
bazen ırkçılık gibi algılanabilir.
Özellikle Ortadoğu ve Afrika kökenli
göçmenler için bu toplumsal mesafe büyük
bir uyum sorununa dönüşebiliyor. En
büyük çatışma ise ikinci kuşakta
gözlemleniyor sanki. Bu çocuklar
İskandinavya ülkelerinde doğar, o dilde
konuşurlar ama yabancı kimliğinden
kurtulamazlar. Geçen yıl yaptığımız
Almanya Acı Vatan bölümünde de bu konuya
değinmiştik hatırlarsanız. ne
ebeveynlerinin kültürüne tam bağlıdırlar
ne de toplum tarafından tam olarak kabul
edilirler. Bu da ciddi bir kimlik
bunalımı yaratır. Göçmenlik meselesi
İskandinav ülkelerinde sağ popülist
partilerin yükselişine zemin
hazırlamıştır. Gerçi bu eğilim Avrupa ve
dünya genelinde de böyledir. Tıpkı
Almanya'daki AfD partisinin yükselişi
gibi bir çizgi izler. Danimarka Halk
Partisi, İsveç Demokratları gibi siyasi
oluşumlar, toplumsal huzursuzlukları
göçmen karşıtlığına dönüştürerek oy
hale gelmişlerdir. Bu da
toplumsal kutuplaşmayı arttırıyor doğal
olarak. Popülizm iş başında. Yani
sessizlikle tarif edilen İskandinav
mutsuzluğu bu noktada artık sessiz değil
gibi. Göçle gelen çatışma kültürel
soğukluğu patlatan bir fay hattı gibi
kırılmalar yarattı sanki. İskandinav
mutsuzluğu denince akla gelen ilk
şeylerden biri istatistiklerle çelişen
bir ruh halidir. Dünya mutluluk
raporlarında Danimarka, Norveç,
Finlandiya ve İsveç neredeyse her yıl
ilk sıralarda yer aldığını zaten
söylemiştik. Refah seviyesi yüksek, kişi
başına düşen gelir fazla, eğitim sistemi
güçlü, sağlık hizmetleri elişilebilir,
yolsuzluk oranları düşük. O halde bu
mutsuzluk nereden çıkıyor? Sadece iklim
demek yetiyor mu durumu açıklamaya? Ya
da göç dalgaları demek yeterli mi? Bence
değil aslında. Belki de başka bir yere
daha odaklanmamız gerekiyor. Kendi
algılarımızda bir sorun olabilir. Sorun
sende değil bende demenin başka bir yolu
gibi düşünebiliriz bunu. Belki de asıl
soru şu. Bu gerçekten bir mutsuzluk mu
yoksa sadece sessizlikle örülmüş bir
içsel duygu hali mi? Yani sessizlik
eşittir mutsuzluk mu? Bir diğer paradoks
da şurada gizli olabilir. Bu ülkelerde
yaşam standartları o kadar yüksektir ki
insanlar artık maddi sorunlardan değil
varoluşsal boşluklardan şikayet eder.
Her şeyin var ama neden hala eksik
hissediyorsun sorusu sık karşılaşılan
bir içsel sorgulamadır. Yani bizim
aslında daha halk içerisindeki tabirle
rahatlık mı battı şeklinde
değerlendirilebilir. Ama psikologlar bu
durumu refah paradoksu olarak
tanımlıyorlar. Bizde de böyle bir
önyargı vardır hep. Adamların her şeyi
var, hiçbir dertleri yok, ondan
mutsuzlar böyle diye konuşulur. Yani
tabii cevaplar bu kadar yüzeysel
olmamakla beraber bir yerde de acaba mı
diye sorduruyor insana. İskandinavya'da
bireycilik kutsanır. Kendi ayakları
üzerinde duran, kimseye yük olmayan, iç
dünyasını bilen birey ideal bireydir.
Ancak bu bireycilik zamanla yalnızlığa
dönüşebilir. Sosyal bağların zayıflığı,
duyguların yüzeysel oluşu ya da
insanların mahremiyet uğruna birbirine
mesafeli yaklaşması duygusal
yoksunluklara yol açabilir. 2021 yapımı
Katla diye bir dizi var. dizinin ana
konusundan bağımsız olarak oradaki o
çöküş hissi çok net hissediliyor. Merak
edenler şöyle bir bakabilir o diziye.
Fakat burada bir itirafta bulunmak
gerekir. Belki de mutsuzluk başka
coğrafyalarda bastırılan bir duygunun bu
toplumlarda sessizce kabul edilmesidir.
Melankoliye, iç sıkıntısına, insanın
kendisiyle baş başa kalmasına yer
bırakılır. Çünkü burada İskandinav
mutsuzluğu belki de bastırılmış değil
izin verilmiş bir duygu durumudur. Yani
yalnız kalmanın tarifsiz huzuru gibi de
düşünülebilir bu. İskandinav mutsuzluğu
mutsuz olmayı kabullenen ve bu hissi
estetikleştiren bir kültürün adı. Sadece
bu mutsuzluk ilk başta bize uzak bir
mesele gibi görünebilir. Soğuk iklimler,
yalnız insanlar, gri şehirler. Ama
derinlemesine baktığımızda bu hikaye
sadece kuzeyin değil modern insanın da
hikayesidir. Çünkü bu mutsuzluk doğrudan
doğruya çağımızın içsel çalkantılarına
dokunur. Yalnızlık, yabancılaşma, anlam
arayışı, sessizce taşınan yükler.
Güneyli toplumlar bizler mesela
duygularını daha coşkulu yaşar. Daha çok
konuşur, daha çok paylaşırız belki ama
bu hüzn.
Biz o hüznü kahkahayla, kalabalıkla,
gürültüyle bastırıyor olabiliriz. Onlar
ise sessizlikle yaşıyor gibiler sanki.
Aslında ikisi de aynı yerden doğuyor.
Bir şeylerin eksik olduğunu
hissetmekten. Ve bu eksikliğin ne olduğu
belki de yüzyılların sorusu ve galiba
henüz tam anlamıyla bir cevabı yok.
İskandinavya bize bir şey öğretir.
Mutluluk sadece refah değildir.
Sessizlik sadece huzur değildir.
Yalnızlık sadece bireysellik değildir.
Belki de asıl mesele mutluluğun ne
olmadığıyla yüzleşmek ve hüznü de bir
yaşam biçimi olarak kabul edebilmektir.
Evet bu bölümde kuzeyin soğuğunda
yürüdük birlikte ama belki de o soğuk
bizim içimizdeki aynalardan sadece
biriydi. Belki de İskandinav mutsuzluğu
kendi mutsuzluk biçimlerimizin daha iyi
anlamamıza yardımcı olabilecek bir
kavramdır. Evet, Madalyonun bilinen
yüzünden bu haftalık da bu kadar
diyelim. Haftaya görüşmek üzere. Hoşça
kalın. Yeah.
